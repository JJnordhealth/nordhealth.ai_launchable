Tässä dokumentissa kuvataan kysymysten ja vastausten avulla niitä keskeisiä huolenaiheita, joita yritysasiakkailla on AI-avustajamme käyttöönottoon liittyen erityisesti tietojen tallennukseen ja käyttöön sekä tietosuojaan, tietoturvaan ja vaatimustenmukaisuuteen liittyen. AI-avustaja on suunniteltu huomioiden tietojen turvallisen käytön (privacy-by-design) ja tekoälyn käyttöön liittyvät tietoturvaperiaatteet EU:n sääntelyn mukaisesti.

1. Missä tiedot säilytetään?
Käytämme palvelun tuottamiseen ainoastaan EU:n alueella sijaitsevia datakeskuksia.
Norja: Physica ja Psykbase Desktop


Tanska: EasyPractice, Physica ja Psykbase Web


Suomi: Diarium


AWS:n EU-datakeskukset ja Azuren EU-datakeskukset AI-toiminnoille



2. Käsitelläänkö tietoja EU:n ulkopuolella?
Kyllä. Kaikki tietojenkäsittely, mukaan lukien litterointi, rikastaminen ja yhteenvetojen luonti tekoälyn avulla, tapahtuu UK:n ja ETA-alueen sisällä. Tietoja ei lähetetä Yhdysvaltoihin tai muihin kolmansiin maihin.

3. Kenellä on pääsy tietoihin?
Vain valtuutetuilla henkilöillä on pääsy tietoihin. Kaikki pääsy kirjataan ja valvotaan.

4. Käytetäänkö potilastietoja AI-mallien kouluttamiseen?
Emme käytä asiakkaidemme tietoja AI-mallien kouluttamiseen. AI-avustaja hyödyntää malleja, jotka on koulutettu yleisillä, ei-asiakaskohtaisilla aineistoilla.

5. Mitä AI-malleja käytetään?
Käytämme AWS:n EU-datakeskuksissa isännöityjä malleja. Litterointiin käytämme myös omia puheentunnistusmallejamme, jotka sijaitsevat UK ja ETA-alueella.

6. Onko tiedot salattu?
Kaikki tiedonsiirrot suoritetaan suojattujen ja salattujen yhteyksien kautta. Asiakkaiden potilaskertomusmerkinnät säilytetään salattuina turvallisissa, huippuluokan datakeskuksissa, joiden turvallisuudesta huolehditaan sekä vahvoin fyysisin että digitaalisin turvallisuustoimenpitein.

7. Voiko tiedot poistaa tai viedä?
Kyllä. Terapeutit voivat poistaa tai viedä transkriptiot milloin tahansa.

8. Oletteko GDPR-yhteensopivia?
Kyllä. Olemme täysin GDPR-yhteensopivia. Rekisterinpitäjän lukuun toimivana käsittelijänä täytämme keskeiset velvoitteemme, mukaan lukien:
Vahva tietoturva: Laajat tekniset ja organisatoriset toimenpiteet henkilötietojen suojaamiseksi


Luottamuksellisuus: Kaikkia valtuutettuja työntekijöitä sitovat tiukat salassapitosopimukset


Tietoturvaloukkaukset: Välittömät ilmoitusmenettelyt mahdollisissa loukkaustilanteissa


Tuki GDPR-velvoitteisiin: Autamme asiakkaitamme täyttämään velvollisuutensa rekisteröityjä kohtaan


Yhteistyö viranomaisten kanssa: Teemme yhteistyötä valvontaviranomaisten kanssa



9. Voinko saada listan kaikista alikäsittelijöistä?
Kyllä. Ylläpidämme läpinäkyvää alikäsittelijärekisteriä kaikista toimittajista, joilla on pääsy henkilötietoihin (PII).
Huom: Liiketoiminnallisista ja tietoturvasyistä emme julkaise yksittäisten mallitoimittajien nimiä, sillä ne ovat luottamuksellista tietoa ja voivat paljastaa suojattuja menetelmiä. Takaamme kuitenkin, että:
Kaikki tekoälyyn liittyvät alihankkijat toimivat Euroopassa. 
Käyttäjien tietoja ei siirretä tai käsitellä Euroopan ulkopuolella.

10. Mitä sertifikaatteja ja standardeja noudatatte?
Järjestelmämme ja prosessimme auditoidaan säännöllisesti riippumattomien tahojen toimesta korkeimman tietoturvatason varmistamiseksi.
Nordhealth on ISO 27001 -sertifioitu.

11. Miten käytettävyys ja käytettävyysaika (uptime) varmistetaan?
Käytössämme on jatkuva valvonta, joka hälyttää kehitystiimiä välittömästi, jos alusta latautuu hitaasti tai ei ollenkaan. Havaitut käyttökatkokset käsitellään korkeimmalla prioriteetilla. Kaikki koodimuutokset käyvät läpi automaattisia ja manuaalisia testejä, jotta voimme varmistaa päivitysten vakauden ja palvelun jatkuvuuden.

12. Kuka omistaa potilastiedot?
Palvelua käyttävällä yrityksellä on yksinomainen omistusoikeus kaikkiin potilastietoihinsa.

13. Mitä tapahtuu, jos lopetamme AI-avustajan käytön?
Tiedot poistetaan palvelun käytön päätyttyä.

14. Kenellä on omistajuus ja vastuu AI-avustajan avulla luoduista potilaskertomusmerkinnöistä?

 Terapeutti on täysin vastuussa kaikkien potilaskertomusmerkintöjen oikeellisuudesta ja täydellisyydestä. Vaikka AI-assistentti voi auttaa kirjauksen luomisessa, terapeutin on tarkistettava, vahvistettava ja tallennettava nämä kirjaukset potilaskertomukseen. AI-assistentti ainoastaan auttaa prosessissa, eikä omista tietoja.

Lisätietoja automaattisen puheentunnistuskumppanin tietosuojasta ja vaatimustenmukaisuudesta:
Osapuolet sopivat, että loppukäyttäjän henkilötietoja käsitellään ja säilytetään ainoastaan Yhdistyneessä kuningaskunnassa ja ETA-alueella, eikä tietoja säilytetä transkription jälkeen. Tietoja ei siirretä UK:n tai ETA-alueen ulkopuolelle ilman Nordhealthin etukäteistä kirjallista suostumusta.
Säännelty seuraavien sopimusten mukaisten lakien nojalla: 
Euroopan parlamentin ja neuvoston asetus (EU) 2016/679, 27.4.2016, luonnollisten henkilöiden suojelusta henkilötietojen käsittelyssä sekä näiden tietojen vapaasta  liikkuvuudesta ja direktiivin 95/46/EY kumoamisesta ("EU GDPR"); 
EU GDPR, sellaisena kuin se on muutettu ja sisällytetty UK:n lainsäädäntöön UK Euroopan unionista (eroamis)lain 2018 nojalla ("UK GDPR"); ja 
Kalifornian kuluttajansuojalaki, Cal. Civ. Code § 1798.100 et seq. ("CCPA"); 
Kalifornian yksityisyydensuojalaki 2020 ("CPRA"); 
Sveitsin liittovaltion tietosuojalaki 19. kesäkuuta 1992, sellaisena kuin se on ajoittain korvattu ja/tai päivitetty ("FDP")
Viitteeksi puheentunnistuskumppani vahvistaa, että seuraavat sertifikaatit ja sopimukset ovat voimassa: 
HIPAA-vaatimustenmukaisuuslausunto: Päivätty elokuu 2024 
PENTEST-raportti: Päivätty lokakuu 2024 
SOC2 tyyppi 2 -raportti: Päivätty syyskuu 2024 
Cyber Essentials Plus: Päivätty helmikuu 2025 
ISO/IEC 27001: Päivätty lokakuu 2024 
ISO 27001 SoA: Päivätty lokakuu 2024 
PCI DSS v4.0.0: Päivätty elokuu 2024

